<?xml version="1.0" encoding="utf-8"?>
<song xmlns="http://openlyrics.info/namespace/2009/song" version="0.8" createdIn="byHand 1.0" modifiedIn="byHand 1.0" modifiedDate="2016-08-01T00:00:00">
  <properties>
    <titles>
      <title>A Bárány Jézus hordozta</title>
    </titles>
    <verseOrder>v1 v2 v3 v4 v5 v6 v7 v8 v9</verseOrder>
    <authors>
      <author type="music">Dachstein Wolfgang, 1525. (-1530.)</author>
      <author type="words">Gerhardt Paul, 1647. (1607-1676.)</author>
    </authors>
    <songbooks>
      <songbook name="Hitünk énekei" entry="121"/>
    </songbooks>
    <themes>
      <theme>A Fiú Isten szenvedése és halála</theme>
      <theme>Bizonyságtétel</theme>
      <theme>Bűnbocsánat</theme>
      <theme>Bűnvallomás</theme>
      <theme>Csendesség</theme>
      <theme>Hálaadás</theme>
      <theme>Isten bennünk lakozása</theme>
      <theme>Isten szeretete</theme>
      <theme>Jézus Krisztus áldozata</theme>
      <theme>Jézus Krisztus győzelme</theme>
      <theme>Jézus Krisztus Isten Báránya</theme>
      <theme>Jézus Krisztus szenvedése</theme>
      <theme>Jézus Krisztus vére</theme>
      <theme>Lelki harc</theme>
      <theme>Lelki táplálék</theme>
      <theme>Megváltás</theme>
      <theme>Mulandóság</theme>
      <theme>Oltalom</theme>
      <theme>Örök élet</theme>
      <theme>Töredelem</theme>
      <theme>Üdvbizonyosság</theme>
      <theme>Üdvösség</theme>
    </themes>
  </properties>
  <lyrics>
    <verse name="v1">
      <lines>A Bárány Jézus hordozta<br/>a földnek minden vétkét,<br/>a bűnünk foltját lemosta<br/>és értünk adta éltét.<br/>Ő eltűrt minden szenvedést,<br/>sok ütleget és megvetést<br/>és nem volt enyhülése.<br/>Bár tűrte Sátán rossz hadát,<br/>de győzött ő és hűn megállt<br/>a kínban, szenvedésben.</lines>
    </verse>
    <verse name="v2">
      <lines>A Bárány üdvöm, életem,<br/>a lelkem megváltója;<br/>az Atya adta őt nekem,<br/>hogy bűnöm mind lerója.<br/>„Én Fiam, menj és keresd meg<br/>a bűnöst, aki elveszett,<br/>és tedd le érte élted;<br/>a bűnért nagy a büntetés,<br/>a gyötrelem, a szenvedés,<br/>de mind eltörli véred!”</lines>
    </verse>
    <verse name="v3">
      <lines>„Ó! Atyám, mind elszenvedtem,<br/>mit rám mért nagy hatalmad;<br/>és amint tetszik, tégy velem,<br/>én engedek szavadnak.”<br/>Ó! csodálatos szeretet,<br/>hogy értem mennyit szenvedett,<br/>azt nem fogja fel elmém;<br/>ó! szeretet, nagy az erőd,<br/>hogy sírba tudtad vinni őt,<br/>az üdvöd így lett enyém!</lines>
    </verse>
    <verse name="v4">
      <lines>A lelkem mélyén hordalak<br/>e földi életemben,<br/>és átkarolva tartalak,<br/>mint te is tartasz engem.<br/>Az éltem fényessége vagy,<br/>s ha szívem töredelme nagy,<br/>ó! légy az új szív bennem,<br/>hogy tied legyek teljesen,<br/>ki megváltottál véreden,<br/>mert te őrzöl meg engem.</lines>
    </verse>
    <verse name="v5">
      <lines>Én híven zengem mindennap,<br/>hogy csodát tettél vélem,<br/>s mint élő, kedves áldozat<br/>csak érted ég a szívem.<br/>Az üdvöm vagy, az életem,<br/>s én hálatelten éneklem<br/>a hálazsoltárt néked,<br/>ki művelsz velem annyi jót,<br/>és számtalan sok áldásod<br/>ím hódolatra késztet.</lines>
    </verse>
    <verse name="v6">
      <lines>Csak tárd fel teljes mélységed,<br/>én szívem kincsesháza,<br/>az Úr legdrágább kincsének<br/>légy mostan hű sáfára.<br/>E földnek kincse mit ér mind,<br/>ha öröklétben becse nincs?<br/>Én sokkal többet kaptam.<br/>Az Úrnak drága vére ez,<br/>mely sebeiből csörgedez,<br/>mert megkönyörült rajtam.</lines>
    </verse>
    <verse name="v7">
      <lines>Csak ez az én hű védelmem,<br/>és mindenkor a pajzsom,<br/>a bánatban is örömem,<br/>a vészben is megtartóm,<br/>az örömben ez énekem,<br/>és drága lelki ételem:<br/>a csodálatos manna;<br/>és hűs forrás, ha szomjazom,<br/>a magányban is vidítóm,<br/>s az ég vigaszát adja.</lines>
    </verse>
    <verse name="v8">
      <lines>Mit árthat nékem a halál?<br/>Hisz véred az én éltem!<br/>A tűző nap sem hat reám,<br/>mert te vagy menedékem.<br/>Ha lelkem néha háborog,<br/>csak szólj egy szót, s már gyógyulok,<br/>és csend honol e szívben.<br/>Ha szélviharban hányódom,<br/>és vésszel küzd a hithajóm,<br/>te horgonyom vagy nékem.</lines>
    </verse>
    <verse name="v9">
      <lines>Ha eljutok majd egykoron<br/>az üdvnek örömébe,<br/>ott véred lesz a bíborom,<br/>a lelkem öltözéke.<br/>Majd ez legyen a koronám<br/>a feltámadás hajnalán,<br/>ha Atyám elé lépek!<br/>S ki eljegyeztél engemet,<br/>ó! Jézus, részem hadd legyen<br/>a boldogság, az élet!</lines>
    </verse>
  </lyrics>
</song>

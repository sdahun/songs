<?xml version="1.0" encoding="utf-8"?>
<song xmlns="http://openlyrics.info/namespace/2009/song" version="0.8" createdIn="byHand 1.0" modifiedIn="byHand 1.0" modifiedDate="2018-08-01T00:00:00">
  <properties>
    <titles>
      <title>Himnusz</title>
    </titles>
    <verseOrder>v1 v2 v3 v4 v5 v6 v7 v8</verseOrder>
    <authors>
      <author type="music">Loys Bourgeois, Genf, 1542.</author>
      <author type="words">Kölcsey Ferenc, Szatmárcseke, 1823.</author>
    </authors>
    <songbooks>
      <songbook name="Adj zengő éneket!" entry="150"/>
    </songbooks>
  </properties>
  <lyrics>
    <verse name="v1">
      <lines>Isten, áldd meg a magyart<br/>jó kedvvel, bőséggel,<br/>nyújts feléje védő kart,<br/>ha küzd ellenséggel;<br/>bal sors akit régen tép,<br/>hozz rá víg esztendőt,<br/>megbűnhődte már e nép<br/>a múltat s jövendőt!</lines>
    </verse>
    <verse name="v2">
      <lines>Őseinket felhozád<br/>Kárpát szent bércére,<br/>általad nyert szép hazát<br/>Bendegúznak vére.<br/>S merre zúgnak habjai<br/>Tiszának, Dunának,<br/>Árpád hős magzatjai<br/>felvirágozának.</lines>
    </verse>
    <verse name="v3">
      <lines>Értünk Kunság mezein<br/>ért kalászt lengettél,<br/>Tokaj szőlővesszein<br/>nektárt csepegtettél.<br/>Zászlónk gyakran plántálád<br/>vad török sáncára,<br/>s nyögte Mátyás bús hadát<br/>Bécsnek büszke vára.</lines>
    </verse>
    <verse name="v4">
      <lines>Hajh, de bűneink miatt<br/>gyúlt harag kebledben,<br/>s elsújtád villámidat<br/>dörgő fellegedben,<br/>most rabló mongol nyilát<br/>zúgattad felettünk,<br/>majd töröktől rabigát<br/>vállainkra vettünk.</lines>
    </verse>
    <verse name="v5">
      <lines>Hányszor zengett ajkain<br/>Ozmán vad népének<br/>vert hadunk csonthalmain<br/>győzedelmi ének!<br/>Hányszor támadt tenfiad<br/>szép hazám kebledre,<br/>s lettél magzatod miatt<br/>magzatod hamvvedre!</lines>
    </verse>
    <verse name="v6">
      <lines>Bújt az üldözött s felé<br/>kard nyúl barlangjában,<br/>szerte nézett s nem lelé<br/>honját a hazában,<br/>bércre hág és völgybe száll,<br/>bú s kétség mellette,<br/>vérözön lábainál,<br/>s lángtenger felette.</lines>
    </verse>
    <verse name="v7">
      <lines>Vár állott, most kőhalom,<br/>kedv s öröm röpkedtek,<br/>halálhörgés, siralom<br/>zajlik már helyettek.<br/>S ah, szabadság nem virúl<br/>a holtnak véréből,<br/>kínzó rabság könnye hull<br/>árvánk hő szeméből!</lines>
    </verse>
    <verse name="v8">
      <lines>Szánd meg Isten a magyart<br/>kit vészek hányának,<br/>nyújts feléje védő kart<br/>tengerén kínjának.<br/>Balsors akit régen tép,<br/>hozz rá víg esztendőt,<br/>megbűnhődte már e nép<br/>a múltat s jövendőt!</lines>
    </verse>
  </lyrics>
</song>
